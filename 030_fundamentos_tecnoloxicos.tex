\chapter{Fundamentos Tecnolóxicos}

Neste capítulo detallaremos os compoñentes tecnolóxicos que empregamos para levar a cabo este proxecto. Primeiro falaremos das ferramentas empregadas e despois das diferentes bibliotecas que usamos no programa.

\section{Ferramentas empregadas}

\paragraph{Vala} É unha linguaxe de programación orientada a obxectos creada por GNOME para acercar a linguaxe de programación C as características das linguaxes de programación modernas. Emprega C xunto coa biblioteca GObject como linguaxe intermedia. Esta linguaxe cunha sintaxe moi parecida a C\# incorpora características como o uso e funcións anónimas, bucles foreach, xestión automática de memoria ou o manexo de excepcións.


 \paragraph{Autotools} Tamén coñecidas como \emph{GNU build system}\cite{manual:automake} son un conxunto de ferramentas que permiten permitir a configuración e compilación de programas portables a varias plataformas UNIX.

 \paragraph{Git} É un sistema de control de versións distribuído escrito por Linus Torbards e usado, entre outros moitos proxectos, para xestionar o desenvolvemento de Linux (o kernel). Trátase dunha das solucións de control de versións máis empregada na actualidade pois é moito máis rápida que as outras existentes e, ao ser distribuída, permite traballar sen conexión a internet.

 \paragraph{GitHub} Unha plataforma de almacenamento de proxectos empregando o sistema de control de versións Git. Permite subir proxectos Open Source de forma gratuíta ós seus servidores. Conta ademais con ferramentas para a creación de Wikis relacionadas cos proxectos e incorpora un xestor de fallos.

 \paragraph{Listas de Correo} As listas de correo son un medio de comunicación asíncrona moi usadas no mundo do desenvolvemento software. Os usuarios escriben un correo electrónico a un enderezo especial que reenvia dito correo a todos os usuarios subscritos ás listas. Ademais, os correos enviados a lista son almacenados nun historial para a súa posterior consulta.

 \paragraph{IRC (Internet Relay Chat)} É un protocolo de comunicación entre usuarios creado no ano 1988. É amplamente usado no mundo do desenvolvemento software como unha ferramenta rápida para consultar dubidas entre desenvolvedores. Existen múltiples clientes dispoñibles para case calquera plataforma. En concreto empregouse o programa XChat.

 \paragraph{JHBuild} Unha serie de scripts \cite{manual:jhbuild}  que permiten a descarga automática do código fonte dun proxecto e das súas dependencias e a instalación destes proxectos dentro dun entorno separado do resto do sistema. Desta forma os desenvolvedores poden traballar coas últimas versións das bibliotecas que tenden a ser inestables sen ter que usalas en todo o seu sistema.

\paragraph{Glade} Unha ferramenta para a creación de interfaces de usuario con GTK+ as interfaces creadas expórtanse en ficheiros con formato XML.

\paragraph{Dia} É un programa para a creación de diagramas de todo tipo. Ten un paquete para facer diagramas UML.

\paragraph{JSON} É un formato para o intercambio de datos. Acrónimo de JavaScript Object Notation, trátase dun subconxunto da notación para definir obxectos en JavaScript. Para poder analizar este formato no noso programa empregaremos a biblioteca JSON-GLib.

\paragraph{GDB} GNU Project debugger. É o depurador estándar para o proxecto GNU. Permite a execución paso a paso, monitorizar e alterar o valor das variables entre outras moitas características.

\paragraph{\LaTeX} É un sistema de composición de textos. Creado por Leslie Lamport como un gran conxunto de macros de \TeX para facilitar o seu uso, produce documentos de gran calidade con pouco esforzo. Permite incluír dentro dos textos formulas matemáticas, fragmentos de códigos ou figuras, entre outros.

\section{Bibliotecas empregadas}

\paragraph{GLib} É unha biblioteca de propósito xeral creada por GNOME \cite{website:glibreference} a partir de 5 librerías, GObject, GLib, GModule, GThread e GIO.

\emph{GObject} incorpora características da orientación a obxectos a linguaxe de programación C, como pode ser a creación de clases, herdanza ou as propiedades entre outras. \emph{GLib} constitúe un conxunto de tipos básicos empregados no resto de bibliotecas. \emph{GModule} permite a carga de módulos ou extensións de forma dinámica. Por último, \emph{GThread} é unha biblioteca de xestión de fíos de execución e \emph{GIO} é unha biblioteca pensada para facilitar a entrada e saída nos programas.

Esta biblioteca constitúe unha dependencia básica en todos os aplicativos feitos co \emph{stack} de GNOME e, de feito, é unha dependencia de case todas as demais bibliotecas que empregamos.

\paragraph{GTK+} Biblioteca multiplataforma para a creación de interfaces gráficas de usuario desenvolvida por GNOME. Incorpora unha serie de widgets para a creación de programas tanto grandes como pequenos. Está escrita en C, pero existen bindings para moitas linguaxes.

As interfaces gráficas pódense crear de forma programática ou cargando un ficheiro XML. Aínda que pode parecer moito máis traballoso a creación dun ficheiro XML con ese propósito, a existencia de ferramentas como Glade\footnote{\href{http://glade.gnome.org}{glade.gnome.org}}.

\paragraph{LibGee} Trátase dunha biblioteca que fornece a GObject de estruturas de datos comunmente usadas como listas, táboas hash ou conxuntos, entre outros.

\paragraph{LibPeas} LibPeas é un motor de plugins para GObject. Escrito orixinalmente para GEdit, permítelle ás aplicacións estenderse a través dun sistema de plugins.

\paragraph{GettextPo} Trátase dunha biblioteca que analiza ficheiros GNU Gettext PO. Esta biblioteca está implementada en C e non existen bindings para Vala, polo que, teremos que facelos nós.

\paragraph{GTKSourceView} Esta biblioteca estende o \emph{widget} de GTK+ GtkTextView, que permite a visualización de textos, para incorporarlle certas características avanzadas como a xestión de cambios permitindo desfacer e refacer ou o resaltado da sintaxe.

\paragraph{JSON-GLib} É unha biblioteca para a análise de cadeas de texto en formato JSON.
